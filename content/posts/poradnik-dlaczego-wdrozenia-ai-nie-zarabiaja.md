---
title: "Dlaczego 95% wdrożeń AI nie zarabia ani złotówki (i co robi te 5%, które wygrywa)"
date: "2026-06-16"
order: -2
tag: "poradnik"
description: "95% wdrożeń AI w firmach nie zarabia ani złotówki. Cztery powody dlaczego pieniądze wyciekają i konkretny plan jak wylądować w tych 5%, które wygrywa."
---

95% wdrożeń AI w firmach nie przynosi ani złotówki.

MIT NANDA policzył to w raporcie GenAI Divide: 5% wdrożeń generuje realne pieniądze, reszta nie ma się czym pochwalić. Potem to samo policzyli BCG, Deloitte, RAND, IBM i McKinsey.

To nie modele są problemem. Pokażę ci cztery miejsca, w których wycieka kasa, i co przy każdym zrobić, żeby twój biznes wylądował w tych 5%, które wygrywają.

---

## To nie modele. Przestań zwalać na model

Modele są wystarczająco dobre od półtora roku. Od momentu, kiedy mogłeś oddać AI realne zadanie i nie stać nad nim z batem. Potem przyszedł Opus 4, GPT-5, Gemini 3, a teraz Opus 4.8. Ceny spadły, okno kontekstu urosło i wywoływanie narzędzi przestało się sypać.

A wskaźnik porażek? Wciąż ten sam. Model nigdy nie był wąskim gardłem.

---

## Dlaczego AI działa u programistów, a u ciebie nie

Jest jedna grupa, u której AI działa najlepiej. Programiści. Anthropic zmierzył, że AI tnie czas zadania programisty o jakieś 80%.

Czemu u nich tak, a w innych działach słabo? Bo praca programisty ma cztery cechy, których twoja robota domyślnie nie ma:

- **Jest ograniczona.** Wiadomo gdzie się zaczyna i kończy. "Napraw ten błąd" siedzi w jednym pliku, nie rozlewa się na cały biznes.
- **Jest sprawdzalna.** Kod albo się kompiluje, albo nie. Test przechodzi albo nie. Odpowiedź masz w sekundy.
- **Jest uporządkowana.** Wszystko siedzi w plikach.
- **Jest weryfikowalna.** Ktoś patrzy na zmianę i w dziesięć minut mówi tak albo nie.

Wpuść AI w robotę, która jest ograniczona, sprawdzalna, uporządkowana i weryfikowalna, a dźwignia jest ogromna. Twoja robota tego nie ma. Twój proces wygląda inaczej u każdej osoby w zespole. Twoja obsługa klienta żyje w głowie, w mailach, w Slacku i w trzech narzędziach, które o sobie nawzajem nie wiedzą.

I tu jest problem. Wdrożenie AI to nie "kup narzędzie i włącz". To nadanie twojej robocie tych czterech cech, które programista dostał za darmo. Reszta tego poradnika to cztery miejsca, w których ludzie to spieprzają, plus co zrobić zamiast tego.

---

## Powód 1: Wdrażasz AI, zanim rozumiesz swój własny proces

To najlepszy pojedynczy wskaźnik, że wdrożenie AI nie zadziała. Zaczynasz budować, zanim rozumiesz proces, który niby automatyzujesz.

Zawsze idzie tak samo. Bierzesz najbardziej oczywisty proces, spisujesz go tak o, jak ci się wydaje że wygląda, budujesz pod to AI, odpalasz. I wtedy zderza się z tym, jak proces wygląda naprawdę. Bo realny proces prawie zawsze wygląda inaczej.

Zaczyna się od drobnych różnic. Krok "najpierw zawsze sprawdzam ten jeden arkusz" jest pomijany. Ktoś pisze do Ani bezpośrednio, bo powiadomienie z systemu nie działa. Siedemnaście wyjątków, które ogarniasz co miesiąc z głowy. Niepisana zasada, że cokolwiek powyżej pewnej kwoty idzie do ciebie, choć system mówi inaczej.

Ta różnica między tym, co masz spisane, a tym co naprawdę robisz to luka zgodności. U większości firm to ponad 30%. Przy procesach pełnych wyjątków przekracza 70%. Budujesz AI pod wersję z dokumentu, automatyzujesz 70% przypadków i wykładasz się na 30%. A te 30% robi ci więcej roboty niż przed AI: najpierw poprawiasz błędy modelu, potem i tak robisz zadanie sam.

**Co zrobić.** Zanim zaczniesz wdrażać AI, rozpisz krok po kroku, co realnie robisz, razem z wyjątkami. Dla obsługi zapytania ofertowego wygląda to mniej więcej tak:

- wchodzi mail, sprawdzam czy klient jest w CRM
- jest, to patrzę co kupował wcześniej
- prosi o coś spoza oferty, to pytam Kasię zanim wycenię
- powyżej 10 tysięcy zawsze dzwonię, nie piszę
- wrzucam wycenę do szablonu, zmieniam trzy pola, wysyłam

Pięć linijek, a już widać które kroki zawsze się powtarzają — i tam idzie AI. To jest twoja mapa. I dopiero ona idzie do AI.

---

## Powód 2: Pchasz AI wszędzie, nawet tam gdzie wystarczy zwykła logika

LLM uzależnia. Jak go masz, każdy problem wygląda jakby trzeba go było rozwiązać modelem. Wyciągnąć wartość z dokumentu? Spytaj model. Porównać dwie liczby? Spytaj model. Wybrać jeden z trzech szablonów? Spytaj model. I kończysz z czymś, co w 90% jest wywołaniami modelu, a w 10% kodem. To są koszty i halucynacje.

To jest wolne, drogie i halucynuje co dziesiąty raz. W czacie 10% błędów przejdzie. Przy automatyzacji faktur albo obsłudze klienta nie.

Systemy, które działają, wyglądają nudno. Jakieś 85% zwykłego kodu i 15% AI.

---

## Powód 3: Rozjazd narzędzi, w którym żadne nie wie o drugim

Najcichszy i najgroźniejszy problem, który pokazuje się dopiero po kilku miesiącach. Wtedy gdy już wydałeś budżet i czas.

Wygląda to tak. Pięć konwersacji w ChatGPT, każda z innym promptem. Trzy automatyzacje w Make i n8n, które nie wiedzą o sobie. Dwa projekty w Claude z tym samym kontekstem wklejonym dwa razy. Każdy w zespole zbudował swój kawałek AI po swojemu. Wszystko rozjechane, każdy klocek rozwiązuje podobny problem na siedem różnych sposobów.

Nawet jak każdy klocek działa, kończysz z kilkunastoma systemami, które o sobie nie wiedzą. Twoja automatyzacja do contentu nie ma pojęcia, że obsługa klienta dostaje właśnie falę zgłoszeń o tym samym. A potem przychodzi to, co przyjść musi: model zostaje wycofany, API się zmienia, ktoś odchodzi z firmy. Połowa klocków sypie się naraz, nikt nie wie który, a ludzie którzy je budowali są zajęci albo ich już nie ma. Zespół mówi: "wracamy do ręcznej roboty, AI nie ufamy". I tak umiera wdrożenie.

**Co zrobić.** Zanim dołożysz kolejną automatyzację, wybierz jedno miejsce, w którym ląduje cała wiedza o twoim biznesie: transkrypcje, liczby, notatki, metryki. Jedna baza. I podpinasz do tego AI. Od teraz każda nowa automatyzacja czyta z tego samego miejsca, zamiast budować swój kontekst od zera. Ja nazywam to drugim mózgiem. Bez tej warstwy AI zostaje zlepkiem jednorazowych projektów, które zdychają w pół roku. Kolejna rzecz, którą dokładasz, jest tańsza i szybsza, bo stoi na tym co już masz.

---

## Co robi te 5%, które wygrywa: plan od zera

Gdybym miał postawić AI w małym biznesie albo agencji od zera, poprowadziłbym to tak. Nie sześć miesięcy korporacyjnego projektu, tylko kilka tygodni skupionej roboty.

**Dzień 1-2: mapa.** Wybierasz jeden proces, który zjada ci najwięcej czasu. Spisujesz, jak naprawdę przez niego przechodzisz, razem z wyjątkami. Na końcu masz mapę, na której widać które kroki to wzorzec, które wymagają osądu, i gdzie są dziury.

**Dzień 3-5: architektura.** Przy każdym kroku decydujesz: czy automatyzujesz kodem czy modelem AI, to drugie tylko jeśli kod sobie nie radzi. Wybierasz jeden proces do automatyzacji jako pierwszy. Ustalasz, gdzie człowiek wciąż zatwierdza, zanim cokolwiek pójdzie dalej.

**Dzień 6-10: budowa.** Stawiasz to na żywym procesie, ale na razie ty zatwierdzasz każdą akcję. Patrzysz gdzie AI się myli, poprawiasz, sprawdzasz dokładność codziennie. Naprawiasz to, co się sypie, zanim puścisz szerzej.

**Od teraz: jeden system i ciągłe dostrajanie.** Wszystko ląduje na jednej wspólnej warstwie, twoim drugim mózgu, żeby następna automatyzacja stała na tym co już masz. Plus raz na miesiąc przegląd: modele, ceny, prompty. Dokładasz kolejne procesy, stojące na tej samej warstwie, dzięki czemu kolejne są tańsze i szybsze. Bo pod spodem jest już drugi mózg.

Na końcu masz procesy, które realnie działają, drugi mózg, który wchłonie następny w ułamku czasu.

---

## Najważniejsza rzecz, którą wynosisz z tego tekstu

Rozdział "modele się zrobiły mądre" już się skończył. Wygra nie ten, kto ma najlepszy model. Wygra ten, kto ma porządną warstwę pod nim: rozpisany proces, jasny podział na to co robi kod a co AI, jeden wspólny system zamiast rozjazdu, i nawyk dostrajania.

Bez tych czterech rzeczy twój biznes traci pieniądze co miesiąc i tygodnie na gaszenie pożarów. A te 5%, które już to ma, skaluje się, optymalizuje i podbiera klientów tym, którzy wciąż czekają na lepszy model.

Pierwszy ruch jest darmowy i możesz go zrobić dziś: wybierz jeden proces, który zjada ci najwięcej czasu, i rozpisz krok po kroku, co naprawdę w nim robisz.
